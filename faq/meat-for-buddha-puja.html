<!--
title: බුද්ධ පූජාවට, සාංඝික දානයට මස් මාංශ තැබීම සුදුසුද?
description: 
published: 1
date: 2020-10-12T16:54:32.994Z
tags: 
editor: undefined
dateCreated: 2020-10-12T16:54:31.557Z
-->

<p>මීළඟට පැන නගින ගැටළුවක් වන්නේ “මස් මාළු දන් දීම අකුසල් සිදුවන දානයක්ද? බුද්ධ පූජාව සඳහා මස්මාළු තැබීම නුසුදුසුද” යන්නයි. විනයපිටකයේ පරිවාරපාළියේ දැක්වෙන පරිදි පින් නොවන දාන පසකි. “පඤ්ච දානානි අපුඤ්ඤානි පුඤ්ඤසම්මතානි ලොකස්ස: මජ්ජදානං, සමජ්ජදානං, ඉත්ථිදානං, උසභදානං, චිත්තකම්මදානං<a href="https://mahaviharaya.lk/article/24995#_edn18">[xviii]</a>” එනම්, මත්ද්‍රව්‍ය, නැටුම් නාට්‍ය, ගණිකා වෘත්තිය සඳහා ස්ත්‍රීන්, දෙනුන් ගැබ් ගැන්වීම සඳහා පුරුෂ ගොනුන්, අසභ්‍ය චිත්‍රකර්ම යන පස යමෙක් පින් අපේක්ෂාවෙන් දන්දුන්නද අකුසල් රැස්වන බව මෙහි දැක්වේ. ඒ අනුව මස්මාළු දන් දීමෙන් අකුසල් රැස්වන බවක් නොදැක්වෙන බැවින් මාංශ දන්දීමේ වරදක් නැති. එසේම ලොව දක්ෂිණාර්හ පුද්ගලයන් අතර අග්‍රස්ථානය දරන ඕනෑම පූජාවක් ලැබීමට සුදුසු අරිහත් සම්‍යක් සම්බුද්ධ ලොවුතුරා බුදුපියාණන් වහන්සේට දානයක් ලෙස ඕනෑම දෙයක් පූජා කිරීමේ ද වරද නැති.</p>
